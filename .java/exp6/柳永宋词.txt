asdfasdfasdfasdf

雨霖铃・柳永

寒蝉凄切。对长亭晚，骤雨初歇。
都门帐饮无绪，留恋处、兰舟催发。执手相看泪眼，竟无语凝噎。
念去去、千里烟波，暮霭沉沉楚天阔。
多情自古伤离别，更那堪冷落清秋节！今宵酒醒何处？杨柳岸、晓风残月。
此去经年，应是良辰好景虚设。便纵有千种风情，更与何人说？


蝶恋花・柳永

伫倚危楼风细细，望极春愁，黯黯生天际。草色烟光残照里，无言谁会凭阑意。
拟把疏狂图一醉，对酒当歌，强乐还无味。衣带渐宽终不悔，为伊消得人憔悴。



八声甘州・柳永

对潇潇暮雨洒江天，一番洗清秋。渐霜风凄紧，关河冷落，残照当楼。
是处红衰翠减，苒苒物华休。惟有长江水，无语东流。
不忍登高临远，望故乡渺邈，归思难收。
叹年来踪迹，何事苦淹留？想佳人妆楼望，误几回、天际识归舟。争知我，倚阑干处，正恁闲愁。


望海潮・柳永

东南形胜，三吴都会，钱塘自古繁华。烟柳画桥，风帘翠幕，参差十万人家。
云树绕堤沙。怒涛卷霜雪，天堑无涯。市列珠玑，户盈罗绮，竞豪奢。重湖叠清嘉。
有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。
乘醉听箫鼓，吟赏烟霞。异日图将好景，归去凤池夸。


柳永--风流词人  


柳永原名三变，字景庄，后改名永，字耆卿。大约是中年以后改名，因为身体多病之故，永即永年，耆即耆老，冀改名以得长寿。排行第七，故人称“柳七”。生卒年不详（一说987D1055)，祖籍河东（今山西永济），徙居崇安(在今福建)。

柳永的祖父柳崇，以儒学闻名。父亲柳宜，曾仕南唐，为监察御史，入宋后为国子博士，官终工部侍郎。柳永兄弟三人，柳三复、柳三接与柳三变，三人在当时都有知名度，号“柳氏三绝”。
